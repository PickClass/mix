[
  {
    "id": "xcp1",
    "text": "辨太阳病脉证并治（上）",
    "links": []
  },
  {
    "id": 1,
    "text": "第1条太阳之为病，脉浮，头项强痛而恶寒。",
    "parent": "xcp1",
    "links": []
  },
  {
    "id": 2,
    "text": "第2条太阳病，发热汗出，恶风，脉缓者，名为中风。",
    "parent": "xcp1",
    "links": []
  },
  {
    "id": 3,
    "text": "第3条太阳病，或已发热，或未发热，必恶寒，体痛，呕逆，脉阴阳俱紧者，名为伤寒。",
    "parent": "xcp1",
    "links": []
  },
  {
    "id": 4,
    "text": "第4条伤寒一日，太阳受之，脉若静者，为不传，颇欲吐，若躁烦脉数急者，为传也。",
    "parent": "xcp1",
    "links": []
  },
  {
    "id": 5,
    "text": "第5条伤寒二三日，阳明、少阳证不见者，为不传也。",
    "parent": "xcp1",
    "links": []
  },
  {
    "id": 6,
    "text": "第6条太阳病，发热而渴，不恶寒者为温病。若发汗已，身灼热者，名风温。风温为病，脉阴阳俱浮，自汗出，身重，多眠睡，鼻息必鼾，语言难出。若被下者，小便不利，直视失溲；若被火者，微发黄色，剧则如惊痫，时瘈疭；若火熏之，一逆尚引日，再逆促命期。",
    "parent": "xcp1",
    "links": []
  },
  {
    "id": 7,
    "text": "第7条病有发热恶寒者，发于阳也。无热恶寒者，发于阴也。发于阳，七日愈。发于阴，六日愈。以阳数七阴数六故也。",
    "parent": "xcp1",
    "links": []
  },
  {
    "id": 8,
    "text": "第8条太阳病，头痛至七日以上自愈者，以行其经尽故也。若欲作再经者，针足阳明，使经不传则愈。",
    "parent": "xcp1",
    "links": []
  },
  {
    "id": 9,
    "text": "第9条太阳病，欲解时，从巳至未上。",
    "parent": "xcp1",
    "links": []
  },
  {
    "id": 10,
    "text": "第10条风家，表解而不了了者，十二日愈。",
    "parent": "xcp1",
    "links": []
  },
  {
    "id": 11,
    "text": "第11条病人身大热，反欲得衣者，热在皮肤，寒在骨髓也，身大寒，反欲不近衣者，寒在皮肤，热在骨髓也。",
    "parent": "xcp1",
    "links": []
  },
  {
    "id": 12,
    "text": "第12条太阳中风，阳浮而阴弱。阳浮者，热自发；阴弱者，汗自出。啬啬恶寒，淅淅恶风，翕翕发热，鼻鸣干呕者，桂枝汤主之。",
    "parent": "xcp1",
    "links": [
      "桂枝汤"
    ]
  },
  {
    "id": 13,
    "text": "第13条太阳病，头痛发热，汗出恶风，桂枝汤主之。",
    "parent": "xcp1",
    "links": [
      "桂枝汤"
    ]
  },
  {
    "id": 14,
    "text": "第14条太阳病，项背强几几，反汗出恶风者，桂枝加葛根汤主之。",
    "parent": "xcp1",
    "links": [
      "桂枝加葛根汤"
    ]
  },
  {
    "id": 15,
    "text": "第15条太阳病，下之后，其气上冲者，可与桂枝汤，方用前法，若不上冲者，不得与之。",
    "parent": "xcp1",
    "links": [
      "桂枝汤"
    ]
  },
  {
    "id": 16,
    "text": "第16条太阳病三日，已发汗，若吐、若下、若温针，仍不解者，此为坏病，桂枝不中与之也。观其脉证，知犯何逆，随证治之。桂枝本为解肌，若其人脉浮紧，发热汗不出者，不可与之也。常须识此，勿令误也。",
    "parent": "xcp1",
    "links": []
  },
  {
    "id": 17,
    "text": "第17条若酒客病，不可与桂枝汤，得之则呕，以酒客不喜甘故也。",
    "parent": "xcp1",
    "links": [
      "桂枝汤"
    ]
  },
  {
    "id": 18,
    "text": "第18条喘家作桂枝汤加厚朴杏子佳。",
    "parent": "xcp1",
    "links": [
      "桂枝汤加厚朴杏子"
    ]
  },
  {
    "id": 19,
    "text": "第19条凡服桂枝汤吐者，其后必吐脓血也。",
    "parent": "xcp1",
    "links": [
      "桂枝汤"
    ]
  },
  {
    "id": 20,
    "text": "第20条太阳病，发汗，遂漏不止，其人恶风，小便难，四肢微急，难以屈伸者，桂枝加附子汤主之。",
    "parent": "xcp1",
    "links": [
      "桂枝加附子汤"
    ]
  },
  {
    "id": 21,
    "text": "第21条太阳病，下之后，脉促，胸满者，桂枝去芍药汤主之。",
    "parent": "xcp1",
    "links": [
      "桂枝去芍药汤"
    ]
  },
  {
    "id": 22,
    "text": "第22条若微寒者，桂枝去芍药加附子汤主之。",
    "parent": "xcp1",
    "links": [
      "桂枝去芍药加附子汤"
    ]
  },
  {
    "id": 23,
    "text": "第23条太阳病，得之八九日，如疟状，发热恶寒，热多寒少，其人不呕，圊便欲自可，一日二三度发。脉微缓者，为欲愈也，脉微而恶寒者，此阴阳俱虚，不可更发汗、更下、更吐也。面色反有热色者，未欲解也，以其不能得小汗出，身必痒，宜桂枝麻黄各半汤。",
    "parent": "xcp1",
    "links": [
      "桂枝麻黄各半汤"
    ]
  },
  {
    "id": 24,
    "text": "第24条太阳病，初服桂枝汤，反烦不解者，先刺风池、风府，却与桂枝汤则愈。",
    "parent": "xcp1",
    "links": [
      "桂枝汤"
    ]
  },
  {
    "id": 25,
    "text": "第25条服桂枝汤，大汗出，脉洪大者，与桂技汤，如前法，若形似疟，一日再发者，汗出必解，宜桂枝二麻黄一汤。",
    "parent": "xcp1",
    "links": [
      "桂枝汤",
      "桂枝二麻黄一汤"
    ]
  },
  {
    "id": 26,
    "text": "第26条服桂枝汤，大汗出后，大烦渴不解，脉洪大者，白虎加人参汤主之。",
    "parent": "xcp1",
    "links": [
      "桂枝汤",
      "白虎加人参汤"
    ]
  },
  {
    "id": 27,
    "text": "第27条太阳病，发热恶寒，热多寒少，脉微弱者，此无阳也，不可发汗，宜桂枝二越婢一汤。",
    "parent": "xcp1",
    "links": [
      "桂枝二越婢一汤"
    ]
  },
  {
    "id": 28,
    "text": "第28条服桂枝汤，或下之，仍头项强痛，翕翕发热，无汗，心下满微痛，小便不利者，桂枝去桂加茯苓白术汤主之。",
    "parent": "xcp1",
    "links": [
      "桂枝汤",
      "桂枝去桂加茯苓白术汤"
    ]
  },
  {
    "id": 29,
    "text": "第29条伤寒，脉浮，自汗出，小便数，心烦，微恶寒，脚挛急。反与桂枝欲攻其表，此误也。得之便厥，咽中干，烦躁吐逆者，作甘草干姜汤与之，以复其阳。若厥愈足温者，更作芍药甘草汤与之，其脚即伸；若胃气不和，谵语者，少与调胃承气汤，若重发汗，复加烧针者，四逆汤主之。",
    "parent": "xcp1",
    "links": [
      "甘草干姜汤",
      "芍药甘草汤",
      "调胃承气汤",
      "四逆汤"
    ]
  },
  {
    "id": 30,
    "text": "第30条问曰：证象阳旦，按法治之而增剧，厥逆，咽中干，两胫拘急而谵语。师曰：言夜半手足当温，两脚当伸。后如师言。何以知此？答曰：寸口脉浮而大，浮为风，大为虚，风则生微热，虚则两胫挛，病形象桂枝，因加附子参其间，增桂令汗出，附子温经，亡阳故也。厥逆，咽中干，烦躁，阳明内结，谵语烦乱，更饮甘草干姜汤。夜半阳气还，两足当热，胫尚微拘急，重与芍药甘草汤，尔乃胫伸。以承气汤微溏，则止其谵语，故知病可愈。",
    "parent": "xcp1",
    "links": [
      "甘草干姜汤",
      "芍药甘草汤"
    ]
  },
  {
    "id": "xcp2",
    "text": "辨太阳病脉证并治（中）",
    "links": []
  },
  {
    "id": 31,
    "text": "第31条太阳病，项背强几几，无汗恶风（者），葛根汤主之。",
    "parent": "xcp2",
    "links": [
      "葛根汤"
    ]
  },
  {
    "id": 32,
    "text": "第32条太阳与阳明合病者，必自下利。葛根汤主之。",
    "parent": "xcp2",
    "links": [
      "葛根汤"
    ]
  },
  {
    "id": 33,
    "text": "第33条太阳与阳明合病，不下利，但呕者，葛根加半夏汤主之。",
    "parent": "xcp2",
    "links": [
      "葛根加半夏汤"
    ]
  },
  {
    "id": 34,
    "text": "第34条太阳病，桂枝证，医反下之，利遂不止。脉促者，表未解也，喘而汗出者，葛根黄芩黄连汤主之。",
    "parent": "xcp2",
    "links": [
      "葛根黄芩黄连汤"
    ]
  },
  {
    "id": 35,
    "text": "第35条太阳病，头痛发热，身疼腰痛，骨节疼痛，恶风无汗而喘者，麻黄汤主之。",
    "parent": "xcp2",
    "links": [
      "麻黄汤"
    ]
  },
  {
    "id": 36,
    "text": "第36条太阳与阳明合病，喘而胸满者，不可下，宜麻黄汤。",
    "parent": "xcp2",
    "links": [
      "麻黄汤"
    ]
  },
  {
    "id": 37,
    "text": "第37条太阳病，十日已去，脉浮细而嗜卧者，外已解也。设胸满胁痛者，与小柴胡汤，脉但浮者，与麻黄汤。",
    "parent": "xcp2",
    "links": [
      "小柴胡汤",
      "麻黄汤"
    ]
  },
  {
    "id": 38,
    "text": "第38条太阳中风，脉浮紧，发热恶寒，身疼痛，不汗出而烦躁者，大青龙汤主之。若脉微弱，汗出恶风者，不可服之，服之则厥逆，筋惕肉瞤，此为逆也。",
    "parent": "xcp2",
    "links": [
      "大青龙汤"
    ]
  },
  {
    "id": 39,
    "text": "第39条伤寒，脉浮缓，身不疼，但重，乍有轻时，无少阴证者，大青龙汤发之。",
    "parent": "xcp2",
    "links": [
      "大青龙汤"
    ]
  },
  {
    "id": 40,
    "text": "第40条伤寒表不解，心下有水气，干呕，发热而咳，或渴，或利，或噎，或小便不利、少腹满，或喘者，小青龙汤主之。",
    "parent": "xcp2",
    "links": [
      "小青龙汤"
    ]
  },
  {
    "id": 41,
    "text": "第41条伤寒，心下有水气，咳而微喘，发热不渴，服汤已，渴者，此寒去欲解也，小青龙汤主之。",
    "parent": "xcp2",
    "links": [
      "小青龙汤"
    ]
  },
  {
    "id": 42,
    "text": "第42条太阳病，外证未解，脉浮弱者，当以汗解，宜桂枝汤。",
    "parent": "xcp2",
    "links": [
      "桂枝汤"
    ]
  },
  {
    "id": 43,
    "text": "第43条太阳病，下之微喘者，表未解故也，桂枝加厚朴杏子汤主之。",
    "parent": "xcp2",
    "links": [
      "桂枝加厚朴杏子汤"
    ]
  },
  {
    "id": 44,
    "text": "第44条太阳病，外证未解，不可下也，下之为逆。欲解外者，宜桂枝汤。",
    "parent": "xcp2",
    "links": [
      "桂枝汤"
    ]
  },
  {
    "id": 45,
    "text": "第45条太阳病，先发汗，不解，而复下之，脉浮者不愈，浮为在外，而反下之，故令不愈。今脉浮，故知在外，当须解外则愈，宜桂枝汤。",
    "parent": "xcp2",
    "links": [
      "桂枝汤"
    ]
  },
  {
    "id": 46,
    "text": "第46条太阳病，脉浮紧，无汗，发热，身疼痛，八九日不解，表证仍在，此当发其汗。服药已微除，其人发烦，目瞑，剧者必衄，衄乃解。所以然者，阳气重故也。麻黄汤主之。",
    "parent": "xcp2",
    "links": [
      "麻黄汤"
    ]
  },
  {
    "id": 47,
    "text": "第47条太阳病，脉浮紧，发热，身无汗，自衄者愈。",
    "parent": "xcp2",
    "links": []
  },
  {
    "id": 48,
    "text": "第48条二阳并病，太阳初得病时，发其汗，汗先出不彻，因转属阳明，续自微汗出，不恶寒。若太阳病证不罢者，不可下，下之为逆，如此可小发汗。设面色缘缘正赤者，阳气怫郁在表，当解之熏之。若发汗不彻，不足言，阳气怫郁不得越，当汗不汗，其人躁烦，不知痛处，乍在腹中，乍在四肢，按之不可得，其人短气但坐，以汗出不彻故也，更发汗则愈。何以知汗出不彻？以脉涩故知也。",
    "parent": "xcp2",
    "links": []
  },
  {
    "id": 49,
    "text": "第49条脉浮数者，法当汗出而愈，若下之，身重，心悸者，不可发汗，当自汗出乃解。所以然者，尺中脉微，此里虚，须表里实，津液自和，便自汗出愈。",
    "parent": "xcp2",
    "links": []
  },
  {
    "id": 50,
    "text": "第50条脉浮紧者，法当身疼痛，宜以汗解之。假令尺中迟者，不可发汗。何以知然？以荣气不足，血少故也。",
    "parent": "xcp2",
    "links": []
  },
  {
    "id": 51,
    "text": "第51条脉浮者，病在表，可发汗，宜麻黄汤。",
    "parent": "xcp2",
    "links": [
      "麻黄汤"
    ]
  },
  {
    "id": 52,
    "text": "第52条脉浮而数者，可发汗，宜麻黄汤。",
    "parent": "xcp2",
    "links": [
      "麻黄汤"
    ]
  },
  {
    "id": 53,
    "text": "第53条病常自汗出者，此为荣气和。荣气和者，外不谐，以卫气不共荣气谐和故尔。以荣行脉中，卫行脉外，复发其汗，荣卫和则愈。",
    "parent": "xcp2",
    "links": []
  },
  {
    "id": 54,
    "text": "第54条病人藏无他病，时发热、自汗出而不愈者，此卫气不和也，先其时发汗则愈，宜桂枝汤。",
    "parent": "xcp2",
    "links": [
      "桂枝汤"
    ]
  },
  {
    "id": 55,
    "text": "第55条伤寒，脉浮紧，不发汗，因致衄者，麻黄汤主之。",
    "parent": "xcp2",
    "links": [
      "麻黄汤"
    ]
  },
  {
    "id": 56,
    "text": "第56条伤寒，不大便六七日，头痛有热者，与承气汤，其小便清者，知不在里，仍在表也，当须发汗；若头痛者，必衄，宜桂枝汤。",
    "parent": "xcp2",
    "links": [
      "桂枝汤"
    ]
  },
  {
    "id": 57,
    "text": "第57条伤寒发汗，已解。半日许复烦，脉浮数者，可更发汗，宜桂枝汤。",
    "parent": "xcp2",
    "links": [
      "桂枝汤"
    ]
  },
  {
    "id": 58,
    "text": "第58条凡病，若发汗，若吐，若下，若亡血、亡津液，阴阳自和者，必自愈。",
    "parent": "xcp2",
    "links": []
  },
  {
    "id": 59,
    "text": "第59条大下之后，复发汗，小便不利者，亡津液故也。勿治之，得小便利，必自愈。",
    "parent": "xcp2",
    "links": []
  },
  {
    "id": 60,
    "text": "第60条下之后，复发汗，必振寒，脉微细。所以然者，以内外俱虚故也。",
    "parent": "xcp2",
    "links": []
  },
  {
    "id": 61,
    "text": "第61条下之后，复发汗，昼日烦躁不得眠，夜而安静，不呕，不渴，无表证，脉沉微，身无大热者，干姜附子汤主之。",
    "parent": "xcp2",
    "links": [
      "干姜附子汤"
    ]
  },
  {
    "id": 62,
    "text": "第62条发汗后，身疼痛，脉沉迟者，桂枝加芍药生姜各一两人参三两新加汤主之。",
    "parent": "xcp2",
    "links": [
      "新加汤"
    ]
  },
  {
    "id": 63,
    "text": "第63条发汗后，不可更行桂枝汤。汗出而喘，无大热者，可与麻黄杏仁甘草石膏汤。",
    "parent": "xcp2",
    "links": [
      "桂枝汤",
      "麻黄杏仁甘草石膏汤"
    ]
  },
  {
    "id": 64,
    "text": "第64条发汗过多，其人叉手自冒心，心下悸，欲得按者，桂枝甘草汤主之。",
    "parent": "xcp2",
    "links": [
      "桂枝甘草汤"
    ]
  },
  {
    "id": 65,
    "text": "第65条发汗后，其人脐下悸者，欲作奔豚，茯苓桂枝甘草大枣汤主之。",
    "parent": "xcp2",
    "links": [
      "茯苓桂枝甘草大枣汤"
    ]
  },
  {
    "id": 66,
    "text": "第66条发汗后，腹胀满者。厚朴生姜半夏甘草人参汤主之。",
    "parent": "xcp2",
    "links": [
      "厚朴生姜半夏甘草人参汤"
    ]
  },
  {
    "id": 67,
    "text": "第67条伤寒，若吐、若下后，心下逆满，气上冲胸，起则头眩，脉沉紧，发汗则动经，身为振振摇者，茯苓桂枝白术甘草汤主之。",
    "parent": "xcp2",
    "links": [
      "甘草汤"
    ]
  },
  {
    "id": 68,
    "text": "第68条发汗病不解，反恶寒者，虚故也，芍药甘草附子汤主之。",
    "parent": "xcp2",
    "links": [
      "芍药甘草附子汤"
    ]
  },
  {
    "id": 69,
    "text": "第69条发汗，若下之，病仍不解，烦躁者，茯苓四逆汤主之。",
    "parent": "xcp2",
    "links": [
      "茯苓四逆汤"
    ]
  },
  {
    "id": 70,
    "text": "第70条发汗后，恶寒者，虚故也；不恶寒，但热者，实也，当和胃气，与调胃承气汤。",
    "parent": "xcp2",
    "links": [
      "调胃承气汤"
    ]
  },
  {
    "id": 71,
    "text": "第71条太阳病，发汗后，大汗出，胃中干，烦躁不得眠，欲得饮水者，少少与饮之，令胃气和则愈。若脉浮，小便不利，微热消渴者，五苓散主之。",
    "parent": "xcp2",
    "links": [
      "五苓散"
    ]
  },
  {
    "id": 72,
    "text": "第72条发汗已，脉浮数，烦渴者，五苓散主之。",
    "parent": "xcp2",
    "links": [
      "五苓散"
    ]
  },
  {
    "id": 73,
    "text": "第73条伤寒，汗出而渴者，五苓散主之。不渴者，茯苓甘草汤主之。",
    "parent": "xcp2",
    "links": [
      "五苓散",
      "茯苓甘草汤"
    ]
  },
  {
    "id": 74,
    "text": "第74条中风发热，六七日不解而烦，有表里证，渴欲饮水，水入则吐者，名曰水逆，五苓散主之。",
    "parent": "xcp2",
    "links": [
      "五苓散"
    ]
  },
  {
    "id": 75,
    "text": "第75条未持脉时，病人手叉自冒心，师因教试令咳而不咳者，此必两耳聋无闻也，所以然者，以重发汗虚故如此。发汗后，饮水多，必喘；以水灌之，亦喘。",
    "parent": "xcp2",
    "links": []
  },
  {
    "id": 76,
    "text": "第76条发汗后，水药不得入口，为逆，若更发汗，必吐下不止。发汗吐下后，虚烦不得眠，若剧者，必反复颠倒，心中懊憹，栀子豉汤主之；若少气者，栀子甘草豉汤主之；若呕者，栀子生姜豉汤主之。",
    "parent": "xcp2",
    "links": [
      "栀子豉汤",
      "栀子甘草豉汤",
      "栀子生姜豉汤"
    ]
  },
  {
    "id": 77,
    "text": "第77条发汗，若下之，而烦热，胸中窒者，栀子豉汤主之。",
    "parent": "xcp2",
    "links": [
      "栀子豉汤"
    ]
  },
  {
    "id": 78,
    "text": "第78条伤寒五六日，大下之后，身热不去，心中结痛者，未欲解也，栀子豉汤主之。",
    "parent": "xcp2",
    "links": [
      "栀子豉汤"
    ]
  },
  {
    "id": 79,
    "text": "第79条伤寒下后，心烦腹满，卧起不安者，栀子厚朴汤主之。",
    "parent": "xcp2",
    "links": []
  },
  {
    "id": 80,
    "text": "第80条伤寒，医以丸药大下之，身热不去，微烦者，栀子干姜汤主之。",
    "parent": "xcp2",
    "links": [
      "栀子干姜汤"
    ]
  },
  {
    "id": 81,
    "text": "第81条凡用栀子汤，病人旧微溏者，不可与服之。",
    "parent": "xcp2",
    "links": []
  },
  {
    "id": 82,
    "text": "第82条太阳病发汗，汗出不解，其人仍发热，心下悸，头眩，身瞤动，振振欲擗地者，真武汤主之。",
    "parent": "xcp2",
    "links": [
      "真武汤"
    ]
  },
  {
    "id": 83,
    "text": "第83条咽喉干燥者，不可发汗。",
    "parent": "xcp2",
    "links": []
  },
  {
    "id": 84,
    "text": "第84条淋家，不可发汗，汗出必便血。",
    "parent": "xcp2",
    "links": []
  },
  {
    "id": 85,
    "text": "第85条疮家，虽身疼痛，不可发汗，发汗则痉。",
    "parent": "xcp2",
    "links": []
  },
  {
    "id": 86,
    "text": "第86条衄家，不可发汗，汗出，必额上陷脉急紧，直视不能眴，不得眠。",
    "parent": "xcp2",
    "links": []
  },
  {
    "id": 87,
    "text": "第87条亡血家，不可发汗，发汗则寒栗而振。",
    "parent": "xcp2",
    "links": []
  },
  {
    "id": 88,
    "text": "第88条汗家重发汗，必恍惚心乱，小便已阴疼，与禹余粮丸。",
    "parent": "xcp2",
    "links": []
  },
  {
    "id": 89,
    "text": "第89条病人有寒，复发汗，胃中冷，必吐蚘。",
    "parent": "xcp2",
    "links": []
  },
  {
    "id": 90,
    "text": "第90条本发汗而复下之，此为逆也，若先发汗，治不为逆。本先下之而反汗之，为逆；若先下之，治不为逆。",
    "parent": "xcp2",
    "links": []
  },
  {
    "id": 91,
    "text": "第91条伤寒，医下之，续得下利清谷不止，身疼痛者，急当救里。后身疼痛，清便自调者，急当救表。救里，宜四逆汤；救表，宜桂枝汤。",
    "parent": "xcp2",
    "links": [
      "四逆汤",
      "桂枝汤"
    ]
  },
  {
    "id": 92,
    "text": "第92条病发热头痛，脉反沉，若不差，身体疼痛，当救其里，四逆汤方。",
    "parent": "xcp2",
    "links": [
      "四逆汤"
    ]
  },
  {
    "id": 93,
    "text": "第93条太阳病，先下而不愈，因复发汗，以此表里俱虚，其人因致冒，冒家汗出自愈。所以然者，汗出表和故也，里未和，然后复下之。",
    "parent": "xcp2",
    "links": []
  },
  {
    "id": 94,
    "text": "第94条太阳病未解，脉阴阳俱停，必先振栗汗出而解。但阳脉微者，先汗出而解；但阴脉微者，下之而解。若欲下之，宜调胃承气汤。",
    "parent": "xcp2",
    "links": [
      "调胃承气汤"
    ]
  },
  {
    "id": 95,
    "text": "第95条太阳病，发热汗出者，此为荣弱卫强，故使汗出，欲救邪风者，宜桂枝汤。",
    "parent": "xcp2",
    "links": [
      "桂枝汤"
    ]
  },
  {
    "id": 96,
    "text": "第96条伤寒五六日，中风，往来寒热，胸胁苦满，嘿嘿不欲饮食，心烦喜呕，或胸中烦而不呕，或渴，或腹中痛，或胁下痞硬，或心下悸、小便不利，或不渴、身有微热，或咳者，小柴胡汤主之。",
    "parent": "xcp2",
    "links": [
      "小柴胡汤"
    ]
  },
  {
    "id": 97,
    "text": "第97条血弱气尽，腠理开，邪气因入，与正气相搏，结于胁下。正邪分争，往来寒热，休作有时，嘿嘿不欲饮食，藏府相连，其痛必下，邪高痛下，故使呕也，小柴胡汤主之。服柴胡汤已，渴者属阳明，以法治之。",
    "parent": "xcp2",
    "links": [
      "小柴胡汤"
    ]
  },
  {
    "id": 98,
    "text": "第98条得病六七日，脉迟浮弱，恶风寒，手足温，医二三下之，不能食，而胁下满痛，面目及身黄，颈项强，小便难者，与柴胡汤，后必下重。本渴饮水而呕者，柴胡不中与也，食谷者哕。",
    "parent": "xcp2",
    "links": []
  },
  {
    "id": 99,
    "text": "第99条伤寒四五日，身热恶风，颈项强，胁下满，手足温而渴者，小柴胡汤主之。",
    "parent": "xcp2",
    "links": [
      "小柴胡汤"
    ]
  },
  {
    "id": 100,
    "text": "第100条伤寒，阳脉涩，阴脉弦，法当腹中急痛，先与小建中汤，不差者，小柴胡汤主之。",
    "parent": "xcp2",
    "links": [
      "小建中汤",
      "小柴胡汤"
    ]
  },
  {
    "id": 101,
    "text": "第101条伤寒中风，有柴胡证，但见一证便是，不必悉具。凡柴胡汤病证而下之，若柴胡证不罢者，复与柴胡汤，必蒸蒸而振，却复发热汗出而解。",
    "parent": "xcp2",
    "links": []
  },
  {
    "id": 102,
    "text": "第102条伤寒二三日，心中悸而烦者，小建中汤主之。",
    "parent": "xcp2",
    "links": [
      "小建中汤"
    ]
  },
  {
    "id": 103,
    "text": "第103条太阳病，过经十余日，反二三下之，后四五日，柴胡证仍在者，先与小柴胡汤；呕不止，心下急，郁郁微烦者，为未解也，与大柴胡汤下之则愈。",
    "parent": "xcp2",
    "links": [
      "小柴胡汤",
      "大柴胡汤"
    ]
  },
  {
    "id": 104,
    "text": "第104条伤寒十三日，不解，胸胁满而呕，日晡所发潮热，已而微利，此本柴胡证，下之以不得利，今反利者，知医以丸药下之，此非其治也。潮热者，实也。先宜服小柴胡汤以解外，后以柴胡加芒硝汤主之。",
    "parent": "xcp2",
    "links": [
      "小柴胡汤",
      "柴胡加芒硝汤"
    ]
  },
  {
    "id": 105,
    "text": "第105条伤寒十三日，过经谵语者，以有热也，当以汤下之。若小便利者，大便当硬，而反下利，脉调和者，知医以丸药下之，非其治也。若自下利者，脉当微厥，今反和者，此为内实也。调胃承气汤主之。",
    "parent": "xcp2",
    "links": []
  },
  {
    "id": 106,
    "text": "第106条太阳病不解，热结膀胱，其人如狂，血自下，下者愈。其外不解者，尚未可攻，当先解其外。外解已，但少腹急结者，乃可攻之，宜桃核承气汤。",
    "parent": "xcp2",
    "links": [
      "桃核承气汤"
    ]
  },
  {
    "id": 107,
    "text": "第107条伤寒八九日，下之，胸满烦惊，小便不利，谵语，一身尽重，不可转侧者，柴胡加龙骨牡蛎汤主之。",
    "parent": "xcp2",
    "links": [
      "柴胡加龙骨牡蛎汤"
    ]
  },
  {
    "id": 108,
    "text": "第108条伤寒腹满谵语，寸口脉浮而紧，此肝乘脾也，名曰纵，刺其门。",
    "parent": "xcp2",
    "links": []
  },
  {
    "id": 109,
    "text": "第109条伤寒发热，啬啬恶寒，大渴欲饮水，其腹必满，自汗出，小便利，其病欲解，此肝乘肺也，名曰横，刺期门。",
    "parent": "xcp2",
    "links": []
  },
  {
    "id": 110,
    "text": "第110条太阳病二日，反躁，反(凡)熨其背而大汗出，火热入胃，胃中水竭，躁烦，必发谵语；十余日，振栗，自下利者，此为欲解也。故其汗从腰以下不得汗，欲小便不得，反呕欲失溲，足下恶风，大便硬，小便当数而反不数及不多；大便已，头卓然而痛，其人足心必热，谷气下流故也。",
    "parent": "xcp2",
    "links": []
  },
  {
    "id": 111,
    "text": "第111条太阳病中风，以火劫发汗，邪风被火热，血气流溢，失其常度。两阳相熏灼，其身发黄，阳盛则欲衄，阴虚小便难，阴阳俱虚竭，身体则枯燥。但头汗出，剂颈而还，腹满微喘，口干咽烂，或不大便。久则谵语，甚者至哕，手足躁扰，捻衣摸床，小便利者，其人可治。",
    "parent": "xcp2",
    "links": []
  },
  {
    "id": 112,
    "text": "第112条伤寒脉浮，医者以火迫劫之，亡阳，必惊狂，卧起不安者，桂枝去芍药加蜀漆龙骨牡蛎救逆汤主之。",
    "parent": "xcp2",
    "links": [
      "桂枝去芍药加蜀漆龙骨牡蛎救逆汤"
    ]
  },
  {
    "id": 113,
    "text": "第113条形作伤寒，其脉不弦紧而弱，弱者必渴，被火必谵语，弱者发热脉浮，解之，当汗出愈。",
    "parent": "xcp2",
    "links": []
  },
  {
    "id": 114,
    "text": "第114条太阳病，以火熏之，不得汗，其人必躁。到经不解，必清血，名为火邪。",
    "parent": "xcp2",
    "links": []
  },
  {
    "id": 115,
    "text": "第115条脉浮热甚，而反灸之，此为实。实以虚治，因火而动，必咽燥吐血。",
    "parent": "xcp2",
    "links": []
  },
  {
    "id": 116,
    "text": "第116条微数之脉，慎不可灸。因火为邪，则为烦逆，追虚逐实，血散脉中，火气虽微，内攻有力，焦骨伤筋，血难复也。脉浮，宜以汗解，用火灸之，邪无从出，因火而盛，病从腰以下，必重而痹，名火逆也。欲自解者，必当先烦，烦乃有汗而解，何以知之？脉浮，故知汗出解。",
    "parent": "xcp2",
    "links": []
  },
  {
    "id": 117,
    "text": "第117条烧针令其汗，针处被寒，核起而赤者，必发奔豚，气从少腹上冲心者，灸其核上各一壮，与桂枝加桂汤，更加桂二两也。",
    "parent": "xcp2",
    "links": [
      "桂枝加桂汤"
    ]
  },
  {
    "id": 118,
    "text": "第118条火逆下之，因烧针烦躁者，桂枝甘草龙骨牡蛎汤主之。",
    "parent": "xcp2",
    "links": [
      "桂枝甘草龙骨牡蛎汤"
    ]
  },
  {
    "id": 119,
    "text": "第119条太阳伤寒者，加温针，必惊也。",
    "parent": "xcp2",
    "links": []
  },
  {
    "id": 120,
    "text": "第120条太阳病，当恶寒发热，今自汗出，反不恶寒发热，关上脉细数者，以医吐之过也。一二日吐之者，腹中饥，口不能食，三四日吐之者，不喜糜粥，欲食冷食，朝食暮吐，以医吐之所致也，此为小逆。",
    "parent": "xcp2",
    "links": []
  },
  {
    "id": 121,
    "text": "第121条太阳病吐之，但太阳病当恶寒，今反不恶寒，不欲近衣，此为吐之内烦也。",
    "parent": "xcp2",
    "links": []
  },
  {
    "id": 122,
    "text": "第122条病人脉数，数为热，当消谷引食，而反吐者，此以发汗，令阳气微，膈气虚，脉乃数也。数为客热。不能消谷，以胃中虚冷，故吐也。",
    "parent": "xcp2",
    "links": []
  },
  {
    "id": 123,
    "text": "第123条太阳病，过经十余日，心下温温欲吐，而胸中痛，大便反溏，腹微满，郁郁微烦，先此时自极吐下者，与调胃承气汤。若不尔者，不可与。但欲呕，胸中痛，微溏者，此非柴胡汤证，以呕，故知极吐下也。",
    "parent": "xcp2",
    "links": [
      "调胃承气汤"
    ]
  },
  {
    "id": 124,
    "text": "第124条太阳病六七日，表证仍在，脉微而沉，反不结胸，其人发狂者，以热在下焦，少腹当硬满。小便自利者，下血乃愈。所以然者，以太阳随经，瘀热在里故也，抵当汤主之。",
    "parent": "xcp2",
    "links": [
      "抵当汤"
    ]
  },
  {
    "id": 125,
    "text": "第125条太阳病，身黄，脉沉结，少腹硬，小便不利者，为无血也；小便自利，其人如狂者，血证谛也，抵当汤主之。",
    "parent": "xcp2",
    "links": [
      "抵当汤"
    ]
  },
  {
    "id": 126,
    "text": "第126条伤寒有热，少腹满，应小便不利，今反利者，为有血也。当下之，不可余药，宜抵当丸。",
    "parent": "xcp2",
    "links": [
      "抵当丸"
    ]
  },
  {
    "id": 127,
    "text": "第127条太阳病，小便利者，以饮水多，必心下悸；小便少者，必苦里急也。",
    "parent": "xcp2",
    "links": []
  },
  {
    "id": "xcp3",
    "text": "辨太阳病脉证并治（下）",
    "links": []
  },
  {
    "id": 128,
    "text": "第128条问曰：病有结胸，有藏结，其状何如？答曰：按之痛，寸脉浮，关脉沉，名曰结胸也。",
    "parent": "xcp3",
    "links": []
  },
  {
    "id": 129,
    "text": "第129条何谓藏结？答曰：如结胸状，饮食如故，时时下利，寸脉浮，关脉小细沉紧，名曰藏结，舌上白胎滑者，难治。",
    "parent": "xcp3",
    "links": []
  },
  {
    "id": 130,
    "text": "第130条藏结无阳证，不往来寒热，其人反静，舌上胎滑者，不可攻也。",
    "parent": "xcp3",
    "links": []
  },
  {
    "id": 131,
    "text": "第131条病发于阳而反下之，热入因作结胸；病发于阴而反下之，因作痞也。所以成结胸者，以下之太早故也。结胸者，项亦强，如柔痓（音瘛，通痉）状，下之则和，宜大陷胸丸。",
    "parent": "xcp3",
    "links": [
      "大陷胸丸"
    ]
  },
  {
    "id": 132,
    "text": "第132条结胸证，其脉浮大者，不可下，下之则死。",
    "parent": "xcp3",
    "links": []
  },
  {
    "id": 133,
    "text": "第133条结胸证悉具，烦躁者亦死。",
    "parent": "xcp3",
    "links": []
  },
  {
    "id": 134,
    "text": "第134条太阳病，脉浮而动数，浮则为风，数则为热，动则为痛，数则为虚。头痛发热，微盗汗出，而反恶寒者，表未解也。医反下之，动数变迟，膈内拒痛，胃中空虚，客气动膈，短气躁烦，心中懊憹，阳气内陷，心下因硬，则为结胸，大陷胸汤主之。若不结胸，但头汗出，余处无汗，剂颈而还，小便不利，身必发黄。",
    "parent": "xcp3",
    "links": [
      "大陷胸汤"
    ]
  },
  {
    "id": 135,
    "text": "第135条伤寒六七日，结胸热实，脉沉而紧，心下痛，按之石硬者，大陷胸汤主之。",
    "parent": "xcp3",
    "links": [
      "大陷胸汤"
    ]
  },
  {
    "id": 136,
    "text": "第136条伤寒十余日，热结在里，复往来寒热者，与大柴胡汤；但结胸，无大热者，此为水结在胸胁也，但头微汗出者，大陷胸汤主之。",
    "parent": "xcp3",
    "links": [
      "大柴胡汤",
      "大陷胸汤"
    ]
  },
  {
    "id": 137,
    "text": "第137条太阳病，重发汗而复下之，不大便五六日，舌上燥而渴，日哺所小有潮热。从心下至少腹便满而痛不可近者，大陷胸汤主之。",
    "parent": "xcp3",
    "links": [
      "大陷胸汤"
    ]
  },
  {
    "id": 138,
    "text": "第138条小结胸病，正在心下，按之则痛，脉浮滑者，小陷胸汤主之。",
    "parent": "xcp3",
    "links": [
      "小陷胸汤"
    ]
  },
  {
    "id": 139,
    "text": "第139条太阳病二三日，不能卧，但欲起，心下必结，脉微弱者，此本有寒分也。反下之，若利止。必作结胸；未止者，四日复下之，此作协热利也。",
    "parent": "xcp3",
    "links": []
  },
  {
    "id": 140,
    "text": "第140条太阳病下之，其脉促，不结胸者，此为欲解也；脉浮者，必结胸，脉紧者，必咽痛；脉弦者，必两胁拘急；脉细数者，头痛未止；脉沉紧者，必欲呕，脉沉滑者，协热利；脉浮滑者，必下血。",
    "parent": "xcp3",
    "links": []
  },
  {
    "id": 141,
    "text": "第141条病在阳，应以汗解之，反以冷水潠之，若灌之，其热被劫，不得去，弥更益烦，肉上粟起，意欲饮水，反不渴者，服文蛤散；若不差者，与五苓散。寒实结胸，无热证者，与三物小陷胸汤，白散亦可服。三物白散",
    "parent": "xcp3",
    "links": [
      "文蛤散",
      "五苓散",
      "小陷胸汤",
      "三物白散"
    ]
  },
  {
    "id": 142,
    "text": "第142条太阳与少阳并病，头项强痛，或眩冒，时如结胸，心下痞硬者，当刺大椎第一间、肺俞、肝俞，慎不可发汗；发汗则谵语，脉弦，五日谵语不止，当刺期门。",
    "parent": "xcp3",
    "links": []
  },
  {
    "id": 143,
    "text": "第143条妇人中风，发热恶寒，经水适来，得之七八日，热除而脉迟身凉，胸胁下满如结胸状，谵语者。此为热入血室也。当刺期门，随其实而取之。",
    "parent": "xcp3",
    "links": []
  },
  {
    "id": 144,
    "text": "第144条妇人中风七八日，续得寒热，发作有时，经水适断者，此为热入血室。其血必结，故使如疟状，发作有时，小柴胡汤主之。",
    "parent": "xcp3",
    "links": [
      "小柴胡汤"
    ]
  },
  {
    "id": 145,
    "text": "第145条妇人伤寒，发热，经水适来，昼日明了，暮则谵语如见鬼状者，此为热入血室。无犯胃气及上二焦，必自愈。",
    "parent": "xcp3",
    "links": []
  },
  {
    "id": 146,
    "text": "第146条伤寒六七日，发热，微恶寒，支节烦疼，微呕，心下支结，外证未去者，柴胡桂枝汤主之。",
    "parent": "xcp3",
    "links": [
      "桂枝汤"
    ]
  },
  {
    "id": 147,
    "text": "第147条伤寒五六日，已发汗而复下之，胸胁满微结，小便不利，渴而不呕，但头汗出，往来寒热，心烦者，此为未解也，柴胡桂枝干姜汤主之。",
    "parent": "xcp3",
    "links": [
      "柴胡桂枝干姜汤"
    ]
  },
  {
    "id": 148,
    "text": "第148条伤寒五六日，头汗出，微恶寒，手足冷，心下满，口不欲食，大便硬，脉细者，此为阳微结，必有表，复有里也。脉沉，亦在里也。汗出，为阳微。假令纯阴结，不得复有外证，悉入在里，此为半在里半在外也。脉虽沉紧，不得为少阴病。所以然者，阴不得有汗，今头汗出，故知非少阴也。可与小柴胡汤。设不了了者，得屎而解。",
    "parent": "xcp3",
    "links": [
      "小柴胡汤"
    ]
  },
  {
    "id": 149,
    "text": "第149条伤寒五六日，呕而发热者，柴胡汤证具。而以他药下之，柴胡证仍在者，复与柴胡汤。此虽已下之，不为逆，必蒸蒸而振，却发热汗出而解。若心下满而硬痛者，此为结胸也，大陷胸汤主之；但满而不痛者，此为痞，柴胡不中与之，宜半夏泻心汤。",
    "parent": "xcp3",
    "links": [
      "大陷胸汤",
      "半夏泻心汤"
    ]
  },
  {
    "id": 150,
    "text": "第150条太阳少阳并病，而反下之，成结胸，心下硬，下利不止，水浆不下，其人心烦。",
    "parent": "xcp3",
    "links": []
  },
  {
    "id": 151,
    "text": "第151条脉浮而紧，而复下之，紧反入里则作痞。按之自濡，但气痞耳。",
    "parent": "xcp3",
    "links": []
  },
  {
    "id": 152,
    "text": "第152条太阳中风，下利呕逆，表解者，乃可攻之。其人漐漐汗出，发作有时，头痛，心下痞硬满，引胁下痛，干呕短气，汗出不恶寒者，此表解里未和也。十枣汤主之。",
    "parent": "xcp3",
    "links": [
      "十枣汤"
    ]
  },
  {
    "id": 153,
    "text": "第153条太阳病，医发汗，遂发热恶寒，因复下之，心下痞，表里俱虚。阴阳气并竭，无阳则阴独，复加烧针，因胸烦，面色青黄。肤瞤者，难治。今色微黄，手足温者易愈。",
    "parent": "xcp3",
    "links": []
  },
  {
    "id": 154,
    "text": "第154条心下痞，按之濡，其脉关上浮者，大黄黄连泻心汤主之。",
    "parent": "xcp3",
    "links": [
      "大黄黄连泻心汤"
    ]
  },
  {
    "id": 155,
    "text": "第155条心下痞，而复恶寒汗出者，附子泻心汤主之。",
    "parent": "xcp3",
    "links": [
      "附子泻心汤"
    ]
  },
  {
    "id": 156,
    "text": "第156条本以下之，故心下痞，与泻心汤；痞不解，其人渴而口燥，烦，小便不利者，五苓散主之。",
    "parent": "xcp3",
    "links": [
      "五苓散"
    ]
  },
  {
    "id": 157,
    "text": "第157条伤寒汗出，解之后，胃中不和，心下痞硬，干噫食臭，胁下有水气，腹中雷鸣，下利者，生姜泻心汤主之。",
    "parent": "xcp3",
    "links": [
      "生姜泻心汤"
    ]
  },
  {
    "id": 158,
    "text": "第158条伤寒中风，医反下之，其人下利日数十行，谷不化，腹中雷鸣，心下痞硬而满，干呕，心烦不得安。医见心下痞，谓病不尽，复下之，其痞益甚。此非结热，但以胃中虚，客气上逆，故使硬也。甘草泻心汤主之。",
    "parent": "xcp3",
    "links": [
      "甘草泻心汤"
    ]
  },
  {
    "id": 159,
    "text": "第159条伤寒，服汤药，下利不止，心下痞硬。服泻心汤已，复以他药下之，利不止。医以理中与之，利益甚。理中者，理中焦，此利在下焦，赤石脂禹余粮汤主之。复不止者，当利其小便。",
    "parent": "xcp3",
    "links": [
      "赤石脂禹余粮汤"
    ]
  },
  {
    "id": 160,
    "text": "第160条伤寒吐下后，发汗，虚烦，脉甚微，八九日心下痞硬，胁下痛，气上冲咽喉，眩冒，经脉动惕者，久而成痿。",
    "parent": "xcp3",
    "links": []
  },
  {
    "id": 161,
    "text": "第161条伤寒发汗，若吐，若下，解后，心下痞硬，噫气不除者，旋覆代赭汤主之。",
    "parent": "xcp3",
    "links": [
      "旋覆代赭汤"
    ]
  },
  {
    "id": 162,
    "text": "第162条下后，不可更行桂枝汤；若汗出而喘，无大热者，可与麻黄杏仁甘草石膏汤。",
    "parent": "xcp3",
    "links": [
      "桂枝汤",
      "麻黄杏仁甘草石膏汤"
    ]
  },
  {
    "id": 163,
    "text": "第163条太阳病，外证未除，而数下之，遂协热而利，利下不止，心下痞硬，表里不解者，桂枝人参汤主之。",
    "parent": "xcp3",
    "links": [
      "桂枝人参汤"
    ]
  },
  {
    "id": 164,
    "text": "第164条伤寒大下后，复发汗，心下痞，恶寒者，表未解也，不可攻痞，当先解表，表解乃可攻痞。解表，宜桂枝汤，攻痞，宜大黄黄连泻心汤。",
    "parent": "xcp3",
    "links": [
      "桂枝汤",
      "大黄黄连泻心汤"
    ]
  },
  {
    "id": 165,
    "text": "第165条伤寒发热，汗出不解，心中痞硬，呕吐而下利者，大柴胡汤主之。",
    "parent": "xcp3",
    "links": [
      "大柴胡汤"
    ]
  },
  {
    "id": 166,
    "text": "第166条病如桂枝证，头不痛，项不强，寸脉微浮，胸中痞硬，气上冲喉咽不得息者，此为胸有寒也。当吐之。宜瓜蒂散。",
    "parent": "xcp3",
    "links": [
      "瓜蒂散"
    ]
  },
  {
    "id": 167,
    "text": "第167条病胁下素有痞，连在脐旁，痛引少腹人阴筋者，此名藏结，死。",
    "parent": "xcp3",
    "links": []
  },
  {
    "id": 168,
    "text": "第168条伤寒，若吐、若下后，七八日不解，热结在里，表里俱热，时时恶风，大渴，舌上干燥而烦，欲饮水数升者，白虎加人参汤主之。",
    "parent": "xcp3",
    "links": [
      "白虎加人参汤"
    ]
  },
  {
    "id": 169,
    "text": "第169条伤寒，无大热，口燥渴，心烦，背微恶寒者，白虎加人参汤主之。",
    "parent": "xcp3",
    "links": [
      "白虎加人参汤"
    ]
  },
  {
    "id": 170,
    "text": "第170条伤寒，脉浮，发热无汗，其表不解，不可与白虎汤，渴欲饮水无表证者，白虎加人参汤主之。",
    "parent": "xcp3",
    "links": [
      "白虎汤",
      "白虎加人参汤"
    ]
  },
  {
    "id": 171,
    "text": "第171条太阳少阳并病，心下硬，颈项强而眩者，当刺大椎、肺俞、肝俞。慎勿下之。",
    "parent": "xcp3",
    "links": []
  },
  {
    "id": 172,
    "text": "第172条太阳与少阳合病，自下利者，与黄芩汤；若呕者，黄芩加半夏生姜汤主之。",
    "parent": "xcp3",
    "links": [
      "黄芩汤",
      "黄芩加半夏生姜汤"
    ]
  },
  {
    "id": 173,
    "text": "第173条伤寒，胸中有热，胃中有邪气，腹中痛，欲呕吐者，黄连汤主之。",
    "parent": "xcp3",
    "links": [
      "黄连汤"
    ]
  },
  {
    "id": 174,
    "text": "第174条伤寒八九日，风湿相搏，身体疼烦，不能自转侧，不呕不渴，脉浮虚而涩者，桂枝附子汤主之，若其人大便硬，小便自利者，桂枝附子去桂加白术汤主之。",
    "parent": "xcp3",
    "links": [
      "桂枝附子汤",
      "桂枝附子去桂加白术汤"
    ]
  },
  {
    "id": 175,
    "text": "第175条风湿相搏，骨节疼烦，掣痛不得屈伸，近之则痛剧，汗出短气，小便不利，恶风不欲去衣，或身微肿者，甘草附子汤主之。",
    "parent": "xcp3",
    "links": [
      "甘草附子汤"
    ]
  },
  {
    "id": 176,
    "text": "第176条伤寒，脉浮滑，此表有热，里有寒，白虎汤主之。",
    "parent": "xcp3",
    "links": [
      "白虎汤"
    ]
  },
  {
    "id": 177,
    "text": "第177条伤寒，脉结代，心动悸，炙甘草汤主之。",
    "parent": "xcp3",
    "links": [
      "炙甘草汤"
    ]
  },
  {
    "id": 178,
    "text": "第178条脉按之来缓，时一止复来者，名曰结。又脉来动而中止，更来小数，中有还者反动，名曰结，阴也。脉来动而中止，不能自还，因而复动者，名曰代，阴也。得此脉者，必难治。",
    "parent": "xcp3",
    "links": []
  },
  {
    "id": "xcp4",
    "text": "辨阳明病脉证并治",
    "links": []
  },
  {
    "id": 179,
    "text": "第179条问曰：病有太阳阳明，有正阳阳明，有少阳阳明，何谓也？答曰：太阳阳明者，脾约是也，正阳阳明者，胃家实是也；少阳阳明者，发汗利小便已，胃中燥烦实，大便难是也。",
    "parent": "xcp4",
    "links": []
  },
  {
    "id": 180,
    "text": "第180条阳明之为病，胃家实是也。",
    "parent": "xcp4",
    "links": []
  },
  {
    "id": 181,
    "text": "第181条问曰：何缘得阳明病？答曰：太阳病，若发汗，若下，若利小便，此亡津液，胃中干燥，因转属阳明，不更衣，内实，大便难者，此名阳明也。",
    "parent": "xcp4",
    "links": []
  },
  {
    "id": 182,
    "text": "第182条问曰：阳明病外证云何？答曰：身热，汗自出，不恶寒反恶热也。",
    "parent": "xcp4",
    "links": []
  },
  {
    "id": 183,
    "text": "第183条问曰：病有得之一日，不发热而恶寒者，何也？答曰：虽得之一日，恶寒将自罢，即自汗出而恶热也。",
    "parent": "xcp4",
    "links": []
  },
  {
    "id": 184,
    "text": "第184条问曰：恶寒何故自罢？答曰：阳明居中主土也，万物所归，无所复传，始虽恶寒，二日自止，此为阳明病也。",
    "parent": "xcp4",
    "links": []
  },
  {
    "id": 185,
    "text": "第185条本太阳，初得病时，发其汗，汗先出不彻，因转属阳明也。伤寒发热无汗，呕不能食，而反汗出濈濈然者，是转属阳明也。",
    "parent": "xcp4",
    "links": []
  },
  {
    "id": 186,
    "text": "第186条伤寒三日，阳明脉大。",
    "parent": "xcp4",
    "links": []
  },
  {
    "id": 187,
    "text": "第187条伤寒脉浮而缓，手足自温者，是为系在太阴。太阴者，身当发黄，若小便自利者，不能发黄。至七八日，大便硬者，为阳明病也。",
    "parent": "xcp4",
    "links": []
  },
  {
    "id": 188,
    "text": "第188条伤寒转系阳明者，其人濈然微汗出也。",
    "parent": "xcp4",
    "links": []
  },
  {
    "id": 189,
    "text": "第189条阳明中风，口苦咽干，腹满微喘，发热恶寒，脉浮而紧。若下之，则腹满，小便难也。",
    "parent": "xcp4",
    "links": []
  },
  {
    "id": 190,
    "text": "第190条阳明病，若能食，名中风，不能食，名中寒。",
    "parent": "xcp4",
    "links": []
  },
  {
    "id": 191,
    "text": "第191条阳明病，若中寒者，不能食，小便不利，手足濈然汗出，此欲作固瘕，必大便初硬后溏。所以然者，以胃中冷，水谷不别故也。",
    "parent": "xcp4",
    "links": []
  },
  {
    "id": 192,
    "text": "第192条阳明病，初欲食，小便反不利，大便自调，其人骨节疼，翕翕如有热状，奄然发狂，濈然汗出而解者，此水不胜谷气，与汗共并，脉紧则愈。",
    "parent": "xcp4",
    "links": []
  },
  {
    "id": 193,
    "text": "第193条阳明病，欲解时，从申至戌上。",
    "parent": "xcp4",
    "links": []
  },
  {
    "id": 194,
    "text": "第194条阳明病，不能食，攻其热必哕。所以然者，胃中虚冷故也；以其人本虚，攻其热必哕。",
    "parent": "xcp4",
    "links": []
  },
  {
    "id": 195,
    "text": "第195条阳明病，脉迟，食难用饱，饱则微烦头眩，必小便难，此欲作谷瘅。虽下之，腹满如故，所以然者，脉迟故也。",
    "parent": "xcp4",
    "links": []
  },
  {
    "id": 196,
    "text": "第196条阳明病，法多汗，反无汗，其身如虫行皮中状者，此以久虚故也。",
    "parent": "xcp4",
    "links": []
  },
  {
    "id": 197,
    "text": "第197条阳明病，反无汗而小便利，二三日呕而咳，手足厥者，必苦头痛，若不咳，不呕，手足不厥者，头不痛。",
    "parent": "xcp4",
    "links": []
  },
  {
    "id": 198,
    "text": "第198条阳明病，但头眩，不恶寒，故能食而咳，其人咽必痛，若不咳者，咽不痛。",
    "parent": "xcp4",
    "links": []
  },
  {
    "id": 199,
    "text": "第199条阳明病无汗，小便不利，心中懊憹者，身必发黄。",
    "parent": "xcp4",
    "links": []
  },
  {
    "id": 200,
    "text": "第200条阳明病，被火，额上微汗出而小便不利者，必发黄。",
    "parent": "xcp4",
    "links": []
  },
  {
    "id": 201,
    "text": "第201条阳明病，脉浮而紧者，必潮热，发作有时，但浮者，必盗汗出。",
    "parent": "xcp4",
    "links": []
  },
  {
    "id": 202,
    "text": "第202条阳明病，口燥，但欲漱水不欲咽者，此必衄。",
    "parent": "xcp4",
    "links": []
  },
  {
    "id": 203,
    "text": "第203条阳明病，本自汗出，医更重发汗，病已差，尚微烦不了了者，此必大便硬故也。以亡津液，胃中干燥，故令大便硬。当问其小便日几行，若本小便日三四行，今日再行，故知大便不久出，今为小便数少，以津液当还入胃中，故知不久必大便也。",
    "parent": "xcp4",
    "links": []
  },
  {
    "id": 204,
    "text": "第204条伤寒呕多，虽有阳明证，不可攻之。",
    "parent": "xcp4",
    "links": []
  },
  {
    "id": 205,
    "text": "第205条阳明病，心下硬满者，不可攻之，攻之利遂不止者死，利止者愈。",
    "parent": "xcp4",
    "links": []
  },
  {
    "id": 206,
    "text": "第206条阳明病，面合色赤，不可攻之。必发热，色黄者，小便不利也。",
    "parent": "xcp4",
    "links": []
  },
  {
    "id": 207,
    "text": "第207条阳明病，不吐不下，心烦者，可与调胃承气汤。",
    "parent": "xcp4",
    "links": [
      "调胃承气汤"
    ]
  },
  {
    "id": 208,
    "text": "第208条阳明病，脉迟，虽汗出，不恶寒者，其身必重，短气，腹满而喘；有潮热者，此外欲解，可攻里也。手足濈然汗出者，此大便已硬也，大承气汤主之。若汗多，微发热恶寒者，外未解也，其热不潮，未可与承气汤，若腹大满不通者，可与小承气汤微和胃气，勿令至大泄下。",
    "parent": "xcp4",
    "links": [
      "大承气汤",
      "小承气汤"
    ]
  },
  {
    "id": 209,
    "text": "第209条阳明病，潮热，大便微硬者，可与大承气汤，不硬者，不可与之。若不大便六七，恐有燥屎，欲知之法，少与小承气汤，汤入腹中，转矢气者，此有燥屎也，乃可攻之；若不转矢气者，此但初头硬，后必溏，不可攻之，攻之必胀满不能食也。欲饮水者，与水则哕。其后发热者，必大便复硬而少也，以小承气汤和之。不转矢气者，慎不可攻也。",
    "parent": "xcp4",
    "links": [
      "大承气汤",
      "小承气汤"
    ]
  },
  {
    "id": 210,
    "text": "第210条夫实则谵语，虚则郑声。郑声者，重语也。直视谵语，喘满者死，下利者亦死。",
    "parent": "xcp4",
    "links": []
  },
  {
    "id": 211,
    "text": "第211条发汗多，重发汗者，亡其阳，谵语，脉短者死，脉自和者不死。",
    "parent": "xcp4",
    "links": []
  },
  {
    "id": 212,
    "text": "第212条伤寒，若吐若下后，不解，不大便五六日，上至十余日，日晡所发潮热，不恶寒，独语如见鬼状。若剧者，发则不识人，循衣摸床，惕而不安，微喘直视，脉弦者生，涩者死，微者，但发热谵语者，大承气汤主之。若一服利，则止后服。",
    "parent": "xcp4",
    "links": [
      "大承气汤"
    ]
  },
  {
    "id": 213,
    "text": "第213条阳明病，其人多汗，以津液外出，胃中燥，大便必硬，硬则谵语，小承气汤主之。若一服谵语止者，更莫复服。",
    "parent": "xcp4",
    "links": [
      "小承气汤"
    ]
  },
  {
    "id": 214,
    "text": "第214条阳明病，谵语，发潮热，脉滑而疾者，小承气汤主之。因与承气汤一升，腹中转气者，更服一升。若不转气者，勿更与之；明日又不大便，脉反微涩者，里虚也，为难治，不可更与承气汤也。",
    "parent": "xcp4",
    "links": [
      "小承气汤"
    ]
  },
  {
    "id": 215,
    "text": "第215条阳明病，谵语，有潮热，反不能食者，胃中必有燥屎五六枚也，若能食者，但硬耳，宜大承气汤下之。",
    "parent": "xcp4",
    "links": [
      "大承气汤"
    ]
  },
  {
    "id": 216,
    "text": "第216条阳明病，下血谵语者，此为热入血室，但头汗出者，刺期门，随其实而泻之，濈然汗出则愈。",
    "parent": "xcp4",
    "links": []
  },
  {
    "id": 217,
    "text": "第217条汗出谵语者，以有燥屎在胃中，此为风也。须下者，过经乃可下之。下之若早，语言必乱，以表虚里实故也。下之愈，宜大承气汤。",
    "parent": "xcp4",
    "links": [
      "大承气汤"
    ]
  },
  {
    "id": 218,
    "text": "第218条伤寒四五日，脉沉而喘满，沉为在里。而反发其汗，津液越出，大便为难。表虚里实，久则谵语。",
    "parent": "xcp4",
    "links": []
  },
  {
    "id": 219,
    "text": "第219条三阳合病，腹满身重，难于转侧，口不仁面垢，谵语遗尿。发汗则谵语，下之则额上生汗，手足逆冷。若自汗出者，白虎汤主之。",
    "parent": "xcp4",
    "links": [
      "白虎汤"
    ]
  },
  {
    "id": 220,
    "text": "第220条二阳并病，太阳证罢，但发潮热，手足漐漐汗出，大便难而谵语者，下之则愈，宜大承气汤。",
    "parent": "xcp4",
    "links": [
      "大承气汤"
    ]
  },
  {
    "id": 221,
    "text": "第221条阳明病，脉浮而紧，咽燥口苦，腹满而喘，发热汗出，不恶寒，反恶热，身重。若发汗则躁，心愦愦反谵语，若加温针，必怵惕，烦躁不得眠，若下之，则胃中空虚，客气动膈，心中懊憹。舌上胎者，栀子豉汤主之。",
    "parent": "xcp4",
    "links": [
      "栀子豉汤"
    ]
  },
  {
    "id": 222,
    "text": "第222条若渴欲饮水，口干，舌燥者，白虎加人参汤主之。",
    "parent": "xcp4",
    "links": [
      "白虎加人参汤"
    ]
  },
  {
    "id": 223,
    "text": "第223条若脉浮，发热，渴欲饮水，小便不利者，猪苓汤主之。",
    "parent": "xcp4",
    "links": [
      "猪苓汤"
    ]
  },
  {
    "id": 224,
    "text": "第224条阳明病，汗出多而渴者，不可与猪苓汤。以汗多胃中燥，猪苓汤复利其小便故也。",
    "parent": "xcp4",
    "links": [
      "猪苓汤"
    ]
  },
  {
    "id": 225,
    "text": "第225条脉浮而迟，表热里寒，下利清谷者，四逆汤主之。",
    "parent": "xcp4",
    "links": [
      "四逆汤"
    ]
  },
  {
    "id": 226,
    "text": "第226条若胃中虚冷，不能食者，饮水则哕。",
    "parent": "xcp4",
    "links": []
  },
  {
    "id": 227,
    "text": "第227条脉浮发热，口干鼻燥，能食者则衄。",
    "parent": "xcp4",
    "links": []
  },
  {
    "id": 228,
    "text": "第228条阳明病下之，其外有热，手足温，不结胸，心中懊憹，饥不能食，但头汗出者，栀子豉汤主之。",
    "parent": "xcp4",
    "links": [
      "栀子豉汤"
    ]
  },
  {
    "id": 229,
    "text": "第229条阳明病，发潮热，大便溏，小便自可，胸胁满不去者，与小柴胡汤。",
    "parent": "xcp4",
    "links": [
      "小柴胡汤"
    ]
  },
  {
    "id": 230,
    "text": "第230条阳明病，胁下硬满，不大便而呕，舌上白胎者，可与小柴胡汤。上焦得通，津液得下，胃气因和，身濈然汗出而解。",
    "parent": "xcp4",
    "links": [
      "小柴胡汤"
    ]
  },
  {
    "id": 231,
    "text": "第231条阳明中风，脉弦浮大，而短气，腹都满，胁下及心痛，久按之气不通，鼻干，不得汗，嗜卧，一身及目悉黄，小便难，有潮热，时时哕，耳前后肿。刺之小差，外不解。病过十日，脉续浮者，与小柴胡汤。",
    "parent": "xcp4",
    "links": [
      "小柴胡汤"
    ]
  },
  {
    "id": 232,
    "text": "第232条脉但浮，无余证者，与麻黄汤；若不尿，腹满加哕者，不治。",
    "parent": "xcp4",
    "links": [
      "麻黄汤"
    ]
  },
  {
    "id": 233,
    "text": "第233条阳明病，自汗出，若发汗，小便自利者，此为津液内竭，虽硬不可攻之，当须自欲大便，宜蜜煎导而通之。若土瓜根及大猪胆汁，皆可为导。",
    "parent": "xcp4",
    "links": [
      "蜜煎",
      "土瓜根及大猪胆汁"
    ]
  },
  {
    "id": 234,
    "text": "第234条阳明病，脉迟，汗出多，微恶寒者，表未解也，可发汗，宜桂枝汤。",
    "parent": "xcp4",
    "links": [
      "桂枝汤"
    ]
  },
  {
    "id": 235,
    "text": "第235条阳明病，脉浮，无汗而喘者，发汗则愈，宜麻黄汤。",
    "parent": "xcp4",
    "links": [
      "麻黄汤"
    ]
  },
  {
    "id": 236,
    "text": "第236条阳明病，发热汗出者，此为热越，不能发黄也；但头汗出，身无汗，剂颈而还，小便不利，渴引水浆者，此为瘀热在里，身必发黄，茵陈蒿汤主之。",
    "parent": "xcp4",
    "links": [
      "茵陈蒿汤"
    ]
  },
  {
    "id": 237,
    "text": "第237条阳明证，其人喜忘者，必有蓄血。所以然者，本有久瘀血，故令喜忘。屎虽硬，大便反易，其色必黑者，宜抵当汤下之。",
    "parent": "xcp4",
    "links": [
      "抵当汤"
    ]
  },
  {
    "id": 238,
    "text": "第238条阳明病，下之，心中懊憹而烦，胃中有燥屎者，可攻。腹微满，初头硬，后必溏，不可攻之。若有燥屎者，宜大承气汤。",
    "parent": "xcp4",
    "links": [
      "大承气汤"
    ]
  },
  {
    "id": 239,
    "text": "第239条病人不大便五六日，绕脐痛，烦躁，发作有时者，此有燥屎，故使不大便也。",
    "parent": "xcp4",
    "links": []
  },
  {
    "id": 240,
    "text": "第240条病人烦热，汗出则解，又如疟状，日晡所发热者，属阳明也。脉实者，宜下之；脉浮虚者，宜发汗。下之，与大承气汤，发汗，宜桂枝汤。",
    "parent": "xcp4",
    "links": [
      "大承气汤",
      "桂枝汤"
    ]
  },
  {
    "id": 241,
    "text": "第241条大下后，六七日不大便，烦不解，腹满痛者，此有燥屎也。所以然者，本有宿食故也。宜大承气汤。",
    "parent": "xcp4",
    "links": [
      "大承气汤"
    ]
  },
  {
    "id": 242,
    "text": "第242条病人小便不利，大便乍难乍易，时有微热，喘冒不能卧者，有燥屎也。",
    "parent": "xcp4",
    "links": []
  },
  {
    "id": 243,
    "text": "第243条食谷欲呕，属阳明也，吴茱萸汤主之。得汤反剧者，属上焦也。",
    "parent": "xcp4",
    "links": [
      "吴茱萸汤"
    ]
  },
  {
    "id": 244,
    "text": "第244条太阳病，寸缓关浮尺弱，其人发热汗出，复恶寒，不呕，但心下痞者，此以医下之也。如其不下者，病人不恶寒而渴者，此转属阳明也。小便数者，大便必硬，不更衣十日，无所苦也。渴欲饮水，少少与之，但以法救之；渴者，宜五苓散。",
    "parent": "xcp4",
    "links": [
      "五苓散"
    ]
  },
  {
    "id": 245,
    "text": "第245条脉阳微而汗出少者，为自和也，汗出多者，为太过。阳脉实因发其汗，出多者，亦为太过。太过者，为阳绝于里，亡津液，大便因硬也。",
    "parent": "xcp4",
    "links": []
  },
  {
    "id": 246,
    "text": "第246条脉浮而芤，浮为阳，芤为阴。浮芤相搏，胃气生热，其阳则绝。",
    "parent": "xcp4",
    "links": []
  },
  {
    "id": 247,
    "text": "第247条跌阳脉浮而涩，浮则胃气强，涩则小便数。浮涩相搏，大便则硬，其脾为约。麻子仁丸主之。",
    "parent": "xcp4",
    "links": [
      "麻子仁丸"
    ]
  },
  {
    "id": 248,
    "text": "第248条太阳病三日，发汗不解，蒸蒸发热者，属胃也。调胃承气汤主之。",
    "parent": "xcp4",
    "links": [
      "调胃承气汤"
    ]
  },
  {
    "id": 249,
    "text": "第249条伤寒吐后，腹胀满者，与调胃承气汤。",
    "parent": "xcp4",
    "links": [
      "调胃承气汤"
    ]
  },
  {
    "id": 250,
    "text": "第250条太阳病，若吐，若下、若发汗后，微烦，小便数，大便因硬者，与小承气汤和之愈。",
    "parent": "xcp4",
    "links": [
      "小承气汤"
    ]
  },
  {
    "id": 251,
    "text": "第251条得病二三日，脉弱，无太阳柴胡证，烦躁，心下硬，至四五日，虽能食，以小承气汤少少与微和之，令小安，至六日，与承气汤一升。",
    "parent": "xcp4",
    "links": [
      "小承气汤"
    ]
  },
  {
    "id": 252,
    "text": "第252条伤寒六七日，目中不了了，睛不和，无表里证，大便难，身微热者，此为实也。急下之，宜大承气汤。",
    "parent": "xcp4",
    "links": [
      "大承气汤"
    ]
  },
  {
    "id": 253,
    "text": "第253条阳明病，发热汗多者，急下之，宜大承气汤。",
    "parent": "xcp4",
    "links": [
      "大承气汤"
    ]
  },
  {
    "id": 254,
    "text": "第254条发汗不解，腹满痛者，急下之，宜大承气汤。",
    "parent": "xcp4",
    "links": [
      "大承气汤"
    ]
  },
  {
    "id": 255,
    "text": "第255条腹满不减，减不足言，当下之，宜大承气汤。",
    "parent": "xcp4",
    "links": [
      "大承气汤"
    ]
  },
  {
    "id": 256,
    "text": "第256条阳明少阳合病，必下利。其脉不负者，为顺也。负者，失也，互相克贼，名为负也。脉滑而数者，有宿食也，当下之，宜大承气汤。",
    "parent": "xcp4",
    "links": [
      "大承气汤"
    ]
  },
  {
    "id": 257,
    "text": "第257条病人无表里证，发热七八日，虽脉浮数者，可下之。假令已下，脉数不解，合热则消谷喜饥，至六七日不大便者，有瘀血，宜抵当汤。",
    "parent": "xcp4",
    "links": [
      "抵当汤"
    ]
  },
  {
    "id": 258,
    "text": "第258条若脉数不解，而下不止，必协热便脓血也。",
    "parent": "xcp4",
    "links": []
  },
  {
    "id": 259,
    "text": "第259条伤寒发汗已，身目为黄。所以然者，以寒湿在里不解故也。以为不可下也，于寒湿中求之。",
    "parent": "xcp4",
    "links": []
  },
  {
    "id": 260,
    "text": "第260条伤寒七八日，身黄如橘子色，小便不利，腹微满者，茵陈蒿汤主之。",
    "parent": "xcp4",
    "links": [
      "茵陈蒿汤"
    ]
  },
  {
    "id": 261,
    "text": "第261条伤寒身黄，发热，栀子柏皮汤主之。",
    "parent": "xcp4",
    "links": [
      "栀子柏皮汤"
    ]
  },
  {
    "id": 262,
    "text": "第262条伤寒瘀热在里，身必黄，麻黄连翘赤小豆汤主之。",
    "parent": "xcp4",
    "links": []
  },
  {
    "id": "xcp5",
    "text": "辨少阳病脉证并治",
    "links": []
  },
  {
    "id": 263,
    "text": "第263条少阳之为病，口苦，咽干，目眩也。",
    "parent": "xcp5",
    "links": []
  },
  {
    "id": 264,
    "text": "第264条少阳中风，两耳无所闻，目赤，胸中满而烦者，不可吐下，吐下则悸而惊。",
    "parent": "xcp5",
    "links": []
  },
  {
    "id": 265,
    "text": "第265条伤寒，脉弦细，头痛发热者，属少阳。少阳不可发汗，发汗则谵语。此属胃，胃和则愈，胃不和，烦而悸。",
    "parent": "xcp5",
    "links": []
  },
  {
    "id": 266,
    "text": "第266条本太阳病不解，转入少阳者，胁下硬满，干呕不能食，往来寒热。尚未吐下，脉沉紧者，与小柴胡汤。",
    "parent": "xcp5",
    "links": [
      "小柴胡汤"
    ]
  },
  {
    "id": 267,
    "text": "第267条若已吐、下、发汗、温针，谵语，柴胡汤证罢，此为坏病。知犯何逆，以法治之。",
    "parent": "xcp5",
    "links": []
  },
  {
    "id": 268,
    "text": "第268条三阳合病，脉浮大，上关上，但欲眠睡，目合则汗。",
    "parent": "xcp5",
    "links": []
  },
  {
    "id": 269,
    "text": "第269条伤寒六七日，无大热，其人躁烦者，此为阳去入阴故也。",
    "parent": "xcp5",
    "links": []
  },
  {
    "id": 270,
    "text": "第270条伤寒三日，三阳为尽，三阴当受邪，其人反能食而不呕，此为三阴不受邪也。",
    "parent": "xcp5",
    "links": []
  },
  {
    "id": 271,
    "text": "第271条伤寒五日，少阳脉小者，欲已也。",
    "parent": "xcp5",
    "links": []
  },
  {
    "id": 272,
    "text": "第272条少阳病，欲解时，从寅至辰上。",
    "parent": "xcp5",
    "links": []
  },
  {
    "id": "xcp6",
    "text": "辨太阴病脉证并治",
    "links": []
  },
  {
    "id": 273,
    "text": "第273条太阴之为病，腹满而吐，食不下，自利益甚，时腹自痛。若下之，必胸下结硬。",
    "parent": "xcp6",
    "links": []
  },
  {
    "id": 274,
    "text": "第274条太阴中风，四肢烦疼，脉阳微阴涩而长者，为欲愈。",
    "parent": "xcp6",
    "links": []
  },
  {
    "id": 275,
    "text": "第275条太阴病，欲解时，从亥至丑上。",
    "parent": "xcp6",
    "links": []
  },
  {
    "id": 276,
    "text": "第276条太阴病，脉浮者，可发汗，宜桂枝汤。",
    "parent": "xcp6",
    "links": [
      "桂枝汤"
    ]
  },
  {
    "id": 277,
    "text": "第277条自利不渴者，属太阴，以其藏有寒故也。当温之，宜服四逆辈。",
    "parent": "xcp6",
    "links": []
  },
  {
    "id": 278,
    "text": "第278条伤寒脉浮而缓，手足自温者，系在太阴。太阴当发身黄，若小便自利者，不能发黄。至七八日，虽暴烦下利日十余行，必自止，以脾家实，腐秽当去故也。",
    "parent": "xcp6",
    "links": []
  },
  {
    "id": 279,
    "text": "第279条本太阳病，医反下之，因尔腹满时痛者，属太阴也，桂枝加芍药汤主之，大实痛者，桂枝加大黄汤主之。",
    "parent": "xcp6",
    "links": [
      "桂枝加芍药汤",
      "桂枝加大黄汤"
    ]
  },
  {
    "id": 280,
    "text": "第280条太阴为病，脉弱，其人续自便利，设当行大黄、芍药者，宜减之。以其人胃气弱，易动故也。",
    "parent": "xcp6",
    "links": []
  },
  {
    "id": "xcp7",
    "text": "辨少阴病脉证并治",
    "links": []
  },
  {
    "id": 281,
    "text": "第281条少阴之为病，脉微细，但欲寐也。",
    "parent": "xcp7",
    "links": []
  },
  {
    "id": 282,
    "text": "第282条少阴病，欲吐不吐，心烦，但欲寐，五六日自利而渴者，属少阴也，虚故引水自救；若小便色白者，少阴病形悉具，小便白者，以下焦虚有寒，不能制水，故令色白也。",
    "parent": "xcp7",
    "links": []
  },
  {
    "id": 283,
    "text": "第283条病人脉阴阳俱紧，反汗出者，亡阳也，此属少阴，法当咽痛而复吐利。",
    "parent": "xcp7",
    "links": []
  },
  {
    "id": 284,
    "text": "第284条少阴病，咳而下利，谵语者，被火气劫故也；小便必难，以强责少阴汗也。",
    "parent": "xcp7",
    "links": []
  },
  {
    "id": 285,
    "text": "第285条少阴病，脉细沉数，病为在里，不可发汗。",
    "parent": "xcp7",
    "links": []
  },
  {
    "id": 286,
    "text": "第286条少阴病，脉微，不可发汗，亡阳故也，阳已虚，尺脉弱涩者，复不可下之。",
    "parent": "xcp7",
    "links": []
  },
  {
    "id": 287,
    "text": "第287条少阴病，脉紧，至七八日，自下利，脉暴微，手足反温，脉紧反去者，为欲解也，虽烦，下利必自愈。",
    "parent": "xcp7",
    "links": []
  },
  {
    "id": 288,
    "text": "第288条少阴病，下利，若利自止，恶寒而踡卧，手足温者，可治。",
    "parent": "xcp7",
    "links": []
  },
  {
    "id": 289,
    "text": "第289条少阴病，恶寒而踡，时自烦，欲去衣被者，可治。",
    "parent": "xcp7",
    "links": []
  },
  {
    "id": 290,
    "text": "第290条少阴中风，脉阳微阴浮者，为欲愈。",
    "parent": "xcp7",
    "links": []
  },
  {
    "id": 291,
    "text": "第291条少阴病，欲解时，从子至寅上。",
    "parent": "xcp7",
    "links": []
  },
  {
    "id": 292,
    "text": "第292条少阴病，吐利，手足不逆冷，反发热者，不死。脉不至者，灸少阴七壮。",
    "parent": "xcp7",
    "links": []
  },
  {
    "id": 293,
    "text": "第293条少阴病八九日，一身手足尽热者，以热在膀胱，必便血也。",
    "parent": "xcp7",
    "links": []
  },
  {
    "id": 294,
    "text": "第294条少阴病，但厥无汗，而强发之，必动其血。未知从何道出，或从口鼻，或从目出者，是名下厥上竭，为难治。",
    "parent": "xcp7",
    "links": []
  },
  {
    "id": 295,
    "text": "第295条少阴病，恶寒身踡而利，手足逆冷者，不治。",
    "parent": "xcp7",
    "links": []
  },
  {
    "id": 296,
    "text": "第296条少阴病，吐利、躁烦、四逆者，死。",
    "parent": "xcp7",
    "links": []
  },
  {
    "id": 297,
    "text": "第297条少阴病，下利止而头眩，时时自冒者，死。",
    "parent": "xcp7",
    "links": []
  },
  {
    "id": 298,
    "text": "第298条少阴病，四逆，恶寒而身踡，脉不至，不烦而躁者，死。",
    "parent": "xcp7",
    "links": []
  },
  {
    "id": 299,
    "text": "第299条少阴病，六七日，息高者，死。",
    "parent": "xcp7",
    "links": []
  },
  {
    "id": 300,
    "text": "第300条少阴病，脉微细沉，但欲卧，汗出不烦，自欲吐。至五六日，自利，复烦躁不得卧寐者，死。",
    "parent": "xcp7",
    "links": []
  },
  {
    "id": 301,
    "text": "第301条少阴病，始得之，反发热脉沉者，麻黄附子细辛汤主之。",
    "parent": "xcp7",
    "links": [
      "麻黄附子细辛汤"
    ]
  },
  {
    "id": 302,
    "text": "第302条少阴病，得之二三日，麻黄附子甘草汤微发汗。以二三日无证，故微发汗也。",
    "parent": "xcp7",
    "links": [
      "麻黄附子甘草汤"
    ]
  },
  {
    "id": 303,
    "text": "第303条少阴病，得之二三日以上，心中烦，不得卧，黄连阿胶汤主之。",
    "parent": "xcp7",
    "links": [
      "黄连阿胶汤"
    ]
  },
  {
    "id": 304,
    "text": "第304条少阴病，得之一二日，口中和，其背恶寒者，当灸之，附子汤主之。",
    "parent": "xcp7",
    "links": [
      "附子汤"
    ]
  },
  {
    "id": 305,
    "text": "第305条少阴病，身体痛，手足寒，骨节痛，脉沉者，附子汤主之。",
    "parent": "xcp7",
    "links": [
      "附子汤"
    ]
  },
  {
    "id": 306,
    "text": "第306条少阴病，下利，便脓血者，桃花汤主之。",
    "parent": "xcp7",
    "links": [
      "桃花汤"
    ]
  },
  {
    "id": 307,
    "text": "第307条少阴病，二三日至四五日，腹痛，小便不利，下利不止，便脓血者，桃花汤主之。",
    "parent": "xcp7",
    "links": [
      "桃花汤"
    ]
  },
  {
    "id": 308,
    "text": "第308条少阴病，下利，便脓血者，可刺。",
    "parent": "xcp7",
    "links": []
  },
  {
    "id": 309,
    "text": "第309条少阴病，吐利，手足逆冷，烦躁欲死者，吴茱萸汤主之。",
    "parent": "xcp7",
    "links": [
      "吴茱萸汤"
    ]
  },
  {
    "id": 310,
    "text": "第310条少阴病，下利，咽痛，胸满，心烦，猪肤汤主之。",
    "parent": "xcp7",
    "links": [
      "猪肤汤"
    ]
  },
  {
    "id": 311,
    "text": "第311条少阴病二三日，咽痛者，可与甘草汤；不差者，与桔梗汤。",
    "parent": "xcp7",
    "links": [
      "甘草汤",
      "桔梗汤"
    ]
  },
  {
    "id": 312,
    "text": "第312条少阴病，咽中伤，生疮，不能语言，声不出者，苦酒汤主之。",
    "parent": "xcp7",
    "links": [
      "苦酒汤"
    ]
  },
  {
    "id": 313,
    "text": "第313条少阴病，咽中痛，半夏散及汤主之。",
    "parent": "xcp7",
    "links": [
      "半夏散及汤"
    ]
  },
  {
    "id": 314,
    "text": "第314条少阴病，下利，白通汤主之。",
    "parent": "xcp7",
    "links": [
      "白通汤"
    ]
  },
  {
    "id": 315,
    "text": "第315条少阴病，下利，脉微者，与白通汤。利不止，厥逆无脉，干呕烦者，白通加猪胆汁汤主之。服汤，脉暴出者死，微续者生。",
    "parent": "xcp7",
    "links": [
      "白通汤",
      "白通加猪胆汁汤"
    ]
  },
  {
    "id": 316,
    "text": "第316条少阴病，二三日不已，至四五日，腹痛，小便不利，四肢沉重疼痛，自下利者，此为有水气。其人或咳，或小便利，或下利，或呕者，真武汤主之。",
    "parent": "xcp7",
    "links": [
      "真武汤"
    ]
  },
  {
    "id": 317,
    "text": "第317条少阴病，下利清谷，里寒外热，手足厥逆，脉微欲绝，身反不恶寒，其人面色赤。或腹痛，或干呕，或咽痛，或利止脉不出者。通脉四逆汤主之。",
    "parent": "xcp7",
    "links": [
      "四逆汤"
    ]
  },
  {
    "id": 318,
    "text": "第318条少阴病，四逆，其人或咳，或悸，或小便不利，或腹中痛，或泄利下重者，四逆散主之。",
    "parent": "xcp7",
    "links": [
      "四逆散"
    ]
  },
  {
    "id": 319,
    "text": "第319条少阴病，下利六七日，咳而呕渴，心烦不得眠者，猪苓汤主之。",
    "parent": "xcp7",
    "links": [
      "猪苓汤"
    ]
  },
  {
    "id": 320,
    "text": "第320条少阴病，得之二三日，口燥咽干者，急下之，宜大承气汤。",
    "parent": "xcp7",
    "links": [
      "大承气汤"
    ]
  },
  {
    "id": 321,
    "text": "第321条少阴病，自利清水，色纯青，心下必痛，口干燥者，急下之，宜大承气汤。",
    "parent": "xcp7",
    "links": [
      "大承气汤"
    ]
  },
  {
    "id": 322,
    "text": "第322条少阴病，六七日，腹胀不大便者，急下之，宜大承气汤。",
    "parent": "xcp7",
    "links": [
      "大承气汤"
    ]
  },
  {
    "id": 323,
    "text": "第323条少阴病，脉沉者，急温之，宜四逆汤。",
    "parent": "xcp7",
    "links": [
      "四逆汤"
    ]
  },
  {
    "id": 324,
    "text": "第324条少阴病，饮食入口则吐，心中温温欲吐，复不能吐，始得之，手足寒，脉弦迟者，此胸中实，不可下也，当吐之；若膈上有寒饮，干呕者，不可吐也。当温之，宜四逆汤。",
    "parent": "xcp7",
    "links": [
      "四逆汤"
    ]
  },
  {
    "id": 325,
    "text": "第325条少阴病，下利，脉微涩，呕而汗出，必数更衣，反少者，当温其上，灸之。",
    "parent": "xcp7",
    "links": []
  },
  {
    "id": "xcp8",
    "text": "辨厥阴病脉证并治",
    "links": []
  },
  {
    "id": 326,
    "text": "第326条厥阴之为病，消渴，气上撞心，心中疼热，饥而不欲食，食则吐蚘。下之，利不止。",
    "parent": "xcp8",
    "links": []
  },
  {
    "id": 327,
    "text": "第327条厥阴中风，脉微浮为欲愈，不浮为未愈。",
    "parent": "xcp8",
    "links": []
  },
  {
    "id": 328,
    "text": "第328条厥阴病，欲解时，从丑至卯上。",
    "parent": "xcp8",
    "links": []
  },
  {
    "id": 329,
    "text": "第329条厥阴病，渴欲饮水者，少少与之愈。",
    "parent": "xcp8",
    "links": []
  },
  {
    "id": 330,
    "text": "第330条诸四逆厥者，不可下之，虚家亦然。",
    "parent": "xcp8",
    "links": []
  },
  {
    "id": 331,
    "text": "第331条伤寒先厥，后发热而利者，必自止，见厥复利。",
    "parent": "xcp8",
    "links": []
  },
  {
    "id": 332,
    "text": "第332条伤寒始发热六日，厥反九日而利。凡厥利者，当不能食。今反能食者，恐为除中。食以索饼，不发热者，知胃气尚在，必愈。恐暴热来出而复去也，后三日脉之，其热续在者，期之旦日夜半愈。所以然者，本发热六日，厥反九日，复发热三日，并前六日，亦为九日，与厥相应。故期之旦日夜半愈。后三日脉之而脉数，其热不罢者，此为热气有余，必发痈脓也。",
    "parent": "xcp8",
    "links": []
  },
  {
    "id": 333,
    "text": "第333条伤寒脉迟六七日，而反与黄芩汤彻其热。脉迟为寒，今与黄芩汤复除其热，腹中应冷，当不能食，今反能食，此名除中。必死。",
    "parent": "xcp8",
    "links": [
      "黄芩汤"
    ]
  },
  {
    "id": 334,
    "text": "第334条伤寒先厥后发热，下利必自止，而反汗出，咽中痛者，其喉为痹。发热无汗，而利必自止，若不止，必便脓血，便脓血者，其喉不痹。",
    "parent": "xcp8",
    "links": []
  },
  {
    "id": 335,
    "text": "第335条伤寒一二日至四五日，厥者必发热，前热者后必厥，厥深者热亦深，厥微者热亦微。厥应下之，而反发汗者，必口伤烂赤。",
    "parent": "xcp8",
    "links": []
  },
  {
    "id": 336,
    "text": "第336条伤寒病，厥五日，热亦五日。设六日，当复厥，不厥者自愈。厥终不过五日，以热五日，故知自愈。",
    "parent": "xcp8",
    "links": []
  },
  {
    "id": 337,
    "text": "第337条凡厥者，阴阳气不相顺接，便为厥。厥者，手足逆冷者是也。",
    "parent": "xcp8",
    "links": []
  },
  {
    "id": 338,
    "text": "第338条伤寒，脉微而厥，至七八日肤冷，其人躁无暂安时者，此为藏厥，非蚘厥也。蚘厥者，其人当吐蚘。今病者静，而复时烦者，此为藏寒。蚘上入其膈，故烦，须臾复止，得食而呕又烦者，蚘闻食臭出。其人常自吐蚘。蚘厥者，乌梅丸主之。又主久利。",
    "parent": "xcp8",
    "links": [
      "乌梅丸"
    ]
  },
  {
    "id": 339,
    "text": "第339条伤寒热少微厥，指头寒，嘿嘿不欲食，烦躁。数日，小便利，色白者，此热除也，欲得食，其病为愈；若厥而呕，胸胁烦满者，其后必便血。",
    "parent": "xcp8",
    "links": []
  },
  {
    "id": 340,
    "text": "第340条病者手足厥冷，言我不结胸，小腹满，按之痛者，此冷结在膀胱关元也。",
    "parent": "xcp8",
    "links": []
  },
  {
    "id": 341,
    "text": "第341条伤寒发热四日，厥反三日，复热四日，厥少热多者，其病当愈；",
    "parent": "xcp8",
    "links": []
  },
  {
    "id": 342,
    "text": "第342条伤寒厥四日，热反三日，复厥五日，其病为进。寒多热少，阳气退，故为进也。",
    "parent": "xcp8",
    "links": []
  },
  {
    "id": 343,
    "text": "第343条伤寒六七日，脉微，手足厥冷，烦躁，灸厥阴，厥不还者，死。",
    "parent": "xcp8",
    "links": []
  },
  {
    "id": 344,
    "text": "第344条伤寒发热，下利厥逆，躁不得卧者，死。",
    "parent": "xcp8",
    "links": []
  },
  {
    "id": 345,
    "text": "第345条伤寒发热，下利至甚，厥不止者，死。",
    "parent": "xcp8",
    "links": []
  },
  {
    "id": 346,
    "text": "第346条伤寒六七日不利，便发热而利，其人汗出不止者，死，有阴无阳故也。",
    "parent": "xcp8",
    "links": []
  },
  {
    "id": 347,
    "text": "第347条伤寒五六日，不结胸，腹濡，脉虚复厥者，不可下。此亡血，下之，死。",
    "parent": "xcp8",
    "links": []
  },
  {
    "id": 348,
    "text": "第348条发热而厥，七日下利者，为难治。",
    "parent": "xcp8",
    "links": []
  },
  {
    "id": 349,
    "text": "第349条伤寒，脉促，手足厥逆，可灸之。",
    "parent": "xcp8",
    "links": []
  },
  {
    "id": 350,
    "text": "第350条伤寒，脉滑而厥者，里有热，白虎汤主之。",
    "parent": "xcp8",
    "links": [
      "白虎汤"
    ]
  },
  {
    "id": 351,
    "text": "第351条手足厥寒，脉细欲绝者，当归四逆汤主之。",
    "parent": "xcp8",
    "links": [
      "四逆汤"
    ]
  },
  {
    "id": 352,
    "text": "第352条若其人内有久寒者，宜当归四逆加吴茱萸生姜汤。",
    "parent": "xcp8",
    "links": [
      "当归四逆加吴茱萸生姜汤"
    ]
  },
  {
    "id": 353,
    "text": "第353条大汗出，热不去，内拘急，四肢疼，又下利厥逆而恶寒者，四逆汤主之。",
    "parent": "xcp8",
    "links": [
      "四逆汤"
    ]
  },
  {
    "id": 354,
    "text": "第354条大汗，若大下利而厥冷者，四逆汤主之。",
    "parent": "xcp8",
    "links": [
      "四逆汤"
    ]
  },
  {
    "id": 355,
    "text": "第355条病人手足厥冷，脉乍紧者，邪结在胸中；心下满而烦，饥不能食者，病在胸中；当须吐之，宜瓜蒂散。",
    "parent": "xcp8",
    "links": [
      "瓜蒂散"
    ]
  },
  {
    "id": 356,
    "text": "第356条伤寒厥而心下悸，宜先治水，当服茯苓甘草汤，却治其厥。不尔，水渍入胃，必作利也。",
    "parent": "xcp8",
    "links": [
      "茯苓甘草汤"
    ]
  },
  {
    "id": 357,
    "text": "第357条伤寒六七日，大下后，寸脉沉而迟，手足厥逆，下部脉不至，喉咽不利，唾脓血，泄利不止者，为难治。麻黄升麻汤主之。",
    "parent": "xcp8",
    "links": [
      "麻黄升麻汤"
    ]
  },
  {
    "id": 358,
    "text": "第358条伤寒四五日，腹中痛，若转气下趣少腹者，此欲自利也。",
    "parent": "xcp8",
    "links": []
  },
  {
    "id": 359,
    "text": "第359条伤寒，本自寒下，医反复吐下之，寒格，更逆吐下，若食入口即吐，干姜黄芩黄连人参汤主之。",
    "parent": "xcp8",
    "links": []
  },
  {
    "id": 360,
    "text": "第360条下利，有微热而渴，脉弱者，今自愈。",
    "parent": "xcp8",
    "links": []
  },
  {
    "id": 361,
    "text": "第361条下利，脉数，有微热汗出，今自愈；设复紧，为未解。",
    "parent": "xcp8",
    "links": []
  },
  {
    "id": 362,
    "text": "第362条下利，手足厥冷，无脉者，灸之。不温，若脉不还，反微喘者，死；少阴负跌阳者为顺也。",
    "parent": "xcp8",
    "links": []
  },
  {
    "id": 363,
    "text": "第363条下利，寸脉反浮数，尺中自涩者，必清脓血。",
    "parent": "xcp8",
    "links": []
  },
  {
    "id": 364,
    "text": "第364条下利清谷，不可攻表，汗出必胀满。",
    "parent": "xcp8",
    "links": []
  },
  {
    "id": 365,
    "text": "第365条下利，脉沉弦者，下重也；脉大者，为未止；脉微弱数者，为欲自止，虽发热，不死。",
    "parent": "xcp8",
    "links": []
  },
  {
    "id": 366,
    "text": "第366条下利，脉沉而迟，其人面少赤，身有微热，下利清谷者，必郁冒汗出而解，病人必微厥。所以然者，其面戴阳，下虚故也。",
    "parent": "xcp8",
    "links": []
  },
  {
    "id": 367,
    "text": "第367条下利，脉数而渴者，今自愈。设不差，必清脓血，以有热故也。",
    "parent": "xcp8",
    "links": []
  },
  {
    "id": 368,
    "text": "第368条下利后脉绝，手足厥冷，晬时脉还，手足温者生，脉不还者死。",
    "parent": "xcp8",
    "links": []
  },
  {
    "id": 369,
    "text": "第369条伤寒下利，日十余行，脉反实者，死。",
    "parent": "xcp8",
    "links": []
  },
  {
    "id": 370,
    "text": "第370条下利清谷，里寒外热，汗出而厥者，通脉四逆汤主之。",
    "parent": "xcp8",
    "links": [
      "四逆汤"
    ]
  },
  {
    "id": 371,
    "text": "第371条热利，下重者，白头翁汤主之。",
    "parent": "xcp8",
    "links": [
      "白头翁汤"
    ]
  },
  {
    "id": 372,
    "text": "第372条下利腹胀满，身体疼痛者，先温其里，乃攻其表。温里，宜四逆汤；攻表，宜桂枝汤。",
    "parent": "xcp8",
    "links": [
      "四逆汤",
      "桂枝汤"
    ]
  },
  {
    "id": 373,
    "text": "第373条下利，欲饮水者，以有热故也，白头翁汤主之。",
    "parent": "xcp8",
    "links": [
      "白头翁汤"
    ]
  },
  {
    "id": 374,
    "text": "第374条下利，谵语者，有燥屎也，宜小承气汤。",
    "parent": "xcp8",
    "links": [
      "小承气汤"
    ]
  },
  {
    "id": 375,
    "text": "第375条下利后，更烦，按之心下濡者，为虚烦也，宜栀子豉汤。",
    "parent": "xcp8",
    "links": [
      "栀子豉汤"
    ]
  },
  {
    "id": 376,
    "text": "第376条呕家，有痈脓者，不可治呕，脓尽自愈。",
    "parent": "xcp8",
    "links": []
  },
  {
    "id": 377,
    "text": "第377条呕而脉弱，小便复利，身有微热，见厥者难治。四逆汤主之。",
    "parent": "xcp8",
    "links": [
      "四逆汤"
    ]
  },
  {
    "id": 378,
    "text": "第378条干呕，吐涎沫，头痛者，吴茱萸汤主之。",
    "parent": "xcp8",
    "links": [
      "吴茱萸汤"
    ]
  },
  {
    "id": 379,
    "text": "第379条呕而发热者，小柴胡汤主之。",
    "parent": "xcp8",
    "links": [
      "小柴胡汤"
    ]
  },
  {
    "id": 380,
    "text": "第380条伤寒大吐大下之，极虚，复极汗者，其人外气怫郁，复与之水，以发其汗，因得哕。所以然者，胃中寒冷故也。",
    "parent": "xcp8",
    "links": []
  },
  {
    "id": 381,
    "text": "第381条伤寒，哕而腹满，视其前后，知何部不利，利之则愈。",
    "parent": "xcp8",
    "links": []
  },
  {
    "id": "xcp9",
    "text": "辨霍乱病脉证并治",
    "links": []
  },
  {
    "id": 382,
    "text": "第382条问曰，病有霍乱者何？答曰：呕吐而利，此名霍乱。",
    "parent": "xcp9",
    "links": []
  },
  {
    "id": 383,
    "text": "第383条问曰：病发热，头痛，身疼，恶寒，吐利者，此属何病？答曰：此名霍乱。霍乱自吐下，又利止，复更发热也。",
    "parent": "xcp9",
    "links": []
  },
  {
    "id": 384,
    "text": "第384条伤寒，其脉微涩者，本是霍乱，今是伤寒，却四五日，至阴经上，转入阴必利，本呕下利者，不可治也。欲似大便，而反失气，仍不利者，此属阳明也，便必硬，十三日愈。所以然者，经尽故也。下利后，当便硬，硬则能食者愈。今反不能食，到后经中，颇能食，复过一经能食，过之一日当愈，不愈者，不属阳明也。",
    "parent": "xcp9",
    "links": []
  },
  {
    "id": 385,
    "text": "第385条恶寒脉微而复利，利止亡血也，四逆加人参汤主之。",
    "parent": "xcp9",
    "links": [
      "四逆加人参汤"
    ]
  },
  {
    "id": 386,
    "text": "第386条霍乱，头痛发热，身疼痛，热多欲饮水者，五苓散主之，寒多不用水者，理中丸主之。",
    "parent": "xcp9",
    "links": [
      "五苓散",
      "理中丸"
    ]
  },
  {
    "id": 387,
    "text": "第387条吐利止而身痛不休者，当消息和解其外，宜桂枝汤小和之。",
    "parent": "xcp9",
    "links": [
      "桂枝汤"
    ]
  },
  {
    "id": 388,
    "text": "第388条吐利汗出，发热恶寒，四肢拘急，手足厥冷者，四逆汤主之。",
    "parent": "xcp9",
    "links": [
      "四逆汤"
    ]
  },
  {
    "id": 389,
    "text": "第389条既吐且利，小便复利而大汗出，下利清谷，内寒外热，脉微欲绝者，四逆汤主之。",
    "parent": "xcp9",
    "links": [
      "四逆汤"
    ]
  },
  {
    "id": 390,
    "text": "第390条吐已，下断，汗出而厥，四肢拘急不解，脉微欲绝者，通脉四逆加猪胆汁汤主之。",
    "parent": "xcp9",
    "links": [
      "通脉四逆加猪胆汁汤"
    ]
  },
  {
    "id": 391,
    "text": "第391条吐利发汗，脉平，小烦者，以新虚不胜谷气故也。",
    "parent": "xcp9",
    "links": []
  },
  {
    "id": "xcp10",
    "text": "辨阴阳易差后劳复病脉证并治",
    "links": []
  },
  {
    "id": 392,
    "text": "第392条伤寒阴阳易之为病，其人身体重，少气，少腹里急，或引阴中拘挛，热上冲胸，头重不欲举，眼中生花，膝胫拘急者，烧裈散主之。",
    "parent": "xcp10",
    "links": [
      "烧裈散"
    ]
  },
  {
    "id": 393,
    "text": "第393条大病差后，劳复者，枳实栀子豉汤主之。",
    "parent": "xcp10",
    "links": [
      "栀子豉汤"
    ]
  },
  {
    "id": 394,
    "text": "第394条伤寒差以后，更发热，小柴胡汤主之。脉浮者，以汗解之；脉沉实者，以下解之。",
    "parent": "xcp10",
    "links": [
      "小柴胡汤"
    ]
  },
  {
    "id": 395,
    "text": "第395条大病差后，从腰以下有水气者，牡蛎泽泻散主之。",
    "parent": "xcp10",
    "links": [
      "牡蛎泽泻散"
    ]
  },
  {
    "id": 396,
    "text": "第396条大病差后，喜唾，久不了了，胸上有寒，当以丸药温之，宜理中丸。",
    "parent": "xcp10",
    "links": [
      "理中丸"
    ]
  },
  {
    "id": 397,
    "text": "第397条伤寒解后，虚羸少气，气逆欲吐，竹叶石膏汤主之。",
    "parent": "xcp10",
    "links": [
      "竹叶石膏汤"
    ]
  },
  {
    "id": 398,
    "text": "第398条病人脉已解，而日暮微烦，以病新差，人强与谷，脾胃气尚弱，不能消谷，故令微烦。损谷则愈。",
    "parent": "xcp10",
    "links": []
  }
]